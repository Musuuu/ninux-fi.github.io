---
layout: post
title: Prove di collegamento con il nodo potenziale della Casa del Popolo di Osteria Nuova
category: rete, nuovi nodi
author: leandro
---

Sabato 31 ottobre 2015 abbiamo approntato gli apparati per effettuare
le prove di collegamento con il
[nuovo nodo potenziale della Casa del Popolo di Osteria Nuova](http://map.ninux.org/select/casa-del-popolo-osteria/)
e [la nostra sede](http://map.ninux.org/select/bellanzer2/).

In mattinata abbiamo installato un apparato M5 sul tetto puntata nella
direzione appropriata fissandola sul palo già presente ed usato per
gli altri apparati e collegandola allo switch della scatola. Purtroppo
non avevamo un altro injector per alimentare la nuova M5 e quindi
abbiamo dovuto staccare quella puntata verso le Case Nuove di San
Romolo: ovviamente ci siamo ripromessi di rimettere tutto a posto
appena possibile.

![Scatola di Bellanzer2](/images/ScatolaBellanzer2.JPG "Scatola di
Bellanzer2")

Dopo il lauto pranzo nella nostra solita pizzeria della zona siamo
andati alla Casa del Popolo ed abbiamo fatto alcune prove di
collegamento. Non siamo saliti sul tetto perché non è facilmente
raggiungibile ma anche da posizioni piuttosto coperte abbiamo ottenuto
collegamenti con valori di -78db piuttosto incoraggianti.

![Tetto della Casa del Popolo di Osteria Nuova](/images/OsteriaNuovaTetto.JPG
"Tetto della casa del Popolo di Osteria Nuova")
