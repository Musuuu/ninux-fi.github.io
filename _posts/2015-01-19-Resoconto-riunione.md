---
layout: post
title: Resoconto riunione di lunedì 19 gennaio 2015
category: riunioni, resoconti
author: noccio
---

- La riunione si è tenuta nella nostra vecchia stanza, dove si trova
  anche il nostro armadio, perché c'era un ottimo tavolo e un ancora
  migliore riscaldamento.

- abbiamo la chiave della porta al secondo piano che porta al tetto
  per eventuali manutenzioni agli apparati del nodo bellanzer2. La
  chiave si trova dentro al nostro armadio.

- abbiamo finalmente riacceso cenerentola con il corretto cavo di
  alimentazione. Le abbiamo anche cambiato la password di
  root. L'indirizzo è 10.150.22.100.

- abbiamo dato il benvenuto alla nuova interessata Giulia, la quale ha
  un tetto, sul quale ha già messo un nodo potenziale, in una
  posizione probabilmente interessante sulle colline sopra al Girone:
  aspettiamo le sue fotografie.
 
  Le abbiamo anche estorto la promessa di dare un'occhiata ai nostri
  volantini visto che lavora nella grafica informatica.

- abbiamo discusso dei due prossimi incontri: con la redazione de La
  Città Invisibile di lunedì 26 gennaio, alla quale proporremo
  sicuramente un altro articolo più pratico sul come realizzare un
  nodo.

  Con l'ARCI abbiamo dato come nostra disponibilità mercoledì 28
  gennaio.
