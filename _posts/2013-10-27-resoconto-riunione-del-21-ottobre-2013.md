---
layout: post
title: !binary |-
  UmVzb2NvbnRvIHJpdW5pb25lIGRlbCAyMSBvdHRvYnJlIDIwMTM=
created: 1382863141
---
Abbiamo valutato ancora una volta lo spazio che l'ARCI ci ha destinato pensando di trovare un armadio chiudibile a chiave per poterci lasciare un po' di attrezzatura.

In un armadio di rete dell'edificio abbiamo attualmente un router wifi della TP-Link di proprietà di Alessio che vorremmo sostituire con un router managed, più adatto per l'uso che ne facciamo.

Abbiamo valutato alcuni contatti avuti con l'amministrazione universitaria, in particolare con la facoltà di ingegneria, per una collaborazione con il nostro progetto.

Il 21 ottobre passato è un anno esatto dalla nostra prima installazione (ancora) funzionante (vedi http://ml.ninux.org/pipermail/firenze/2012-October/000392.html) e quindi, passato questo periodo denso di iniziative, dobbiamo trovare il modo per celebrare questo primo anniversario.

Abbiamo ancora parlato dei nostri contatti con l'ARI che vorremmo invitare al <a href="http://www.firenze.linux.it/2013/09/linux-day-13-2013/">LinuxDay</a>.

Qualche settimana fa si è tenuta a Firenze una <a href="http://altracitta.org/2013/09/11/richard-stallman-a-firenze-per-difendere-democrazia-e-liberta-sabato-alle-oblate/">conferenza di RMS Stallman</a> alla quale abbiamo partecipato ponendo anche delle domande al presidente della Free Software Foundation. Le risposte che abbiamo ricevuto non ci sono piaciute e quindi, insieme ad altre associazioni con le quali abbiamo stretto rapporti in queste settimane, vorremmo scrivere a Stallman una lettera aperta per chiarire la posizione di FSF rispetto alle reti neutrali.

Ci siamo organizzati per la trasferta a Roma per il <a href="http://wiki.ninux.org/NinuxDay2013it">NinuxDay<a>: il programma prevede un trasferimento collettivo venerdì 1° novembre in mattinata. Se qualcuno volesse unirsi ci contatti al più presto.
