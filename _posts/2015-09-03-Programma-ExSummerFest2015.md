---
layout: post
title: ExSummerFest 2015 - Presentazione e programma ufficiali
category: exfila, incontri
author: leandro
---
Pubblichiamo la presentazione e il programma ufficiali della
manifestazione in oggetto.

Il nostro gruppo parteciperà con una presenza durante tutti i giorni
della manifestazione.

Questa la presentazione ufficiale della manifestazione:

*         ExSummer fest: tra utilità sociale e arte, riapre l’Exfila.
  Dal 10 al 13 settembre, allo spazio “Exfila – Connessioni metropolitane”
       una tre giorni all’insegna dell’impegno sociale e della musica.

Firenze, 2 settembre 2015. Si inizia giovedì 10 settembre  e  si  va  avanti
fino a domenica 13, per incontrarsi dopo l’estate,  per  riflettere  insieme
sui  temi  dell’impegno  sociale  e  dei  diritti,  e  per  festeggiare   la
riapertura dello spazio culturale “Exfila –  Connessioni  metropolitane”  di
via Leto Casini dopo i danni provocati dalla  tromba  d’aria  del  1  agosto
scorso.
Ecco che il settembre fiorentino si apre con “ExSummerFest”, una  festa  che
per tre giorni vedrà alternarsi momenti di dibattito e  incontro  a  momenti
musicali, in un susseguirsi di incontri, laboratori e punti informativi  per
conoscere le tante realtà che abitano l’Exfila. Tra i  tanti  eventi  a  cui
partecipare, eccone alcuni.
Giovedì 10 settembre la giornata inizierà alle 10.30 e sarà  incentrata  sui
temi della cittadinanza  attiva  e  dell’antimafia  sociale,  con  incontri,
workshop e  proiezioni  organizzati  dalla  Rete  degli  studenti  medi,  in
collaborazione con  MEDU  –  Medici  per  i  diritti  umani  e  Associazione
Artemisia.
Venerdì 11 settembre, a partire dalle 16, lo Spazio Gioco  Verde  Ranocchio,
L’Associazione RiparArti, la cooperativa sociale Arca, la cooperativa  Cepis
ed Exfila Teatro coloreranno il pomeriggio con una festa per i bambini.
Alle 20, invece, una riflessione sulla necessità di forme di convivenza  tra
le  persone  che  superino  la  dimensione  dello   sfruttamento   e   della
diseguaglianza,  con  la  presentazione   del   libro   dell’ex   Presidente
dell’Uruguay  Pepe  Mujica,  “La  felicità  al  potere”,  alla  presenza  di
Cristina Guarnieri, curatrice del volume insieme a Massimo Sgroi.
La serata di venerdì si chiuderà con lo spettacolo teatrale della  compagnia
Blanca Teatro “Il quarto colpo” sull’anarchico Gaetano Bresci.
Sabato 12  settembre  e  domenica  13  settembre,  invece,  la  musica  sarà
protagonista. Sabato, dalle 16, l’open day della scuola di jazz  del  Centro
Attività Musicali e alle 21 il doppio concerto, tra ritmi gitani  e  musiche
popolari, di Barodrom Orkestar e De’Soda Sisters.
Domenica sera, dalle 19, gli allievi del Centro Attività Musicali saranno  i
protagonisti della festa e dei concerti  per  l’inizio  del  nuovo  anno  di
corsi.
Novaradio Città Futura, emittente di Arci Firenze, coprirà  l’ExSummer  Fest
con la diretta degli eventi musicali,  grazie  alla  collaborazione  con  il
gruppo Ninux, progetto per la creazione  di  una  rete  wireless  libera  da
proprietà e censure, mentre il  gruppo  Hasta  Video  proietterà  contributi
video.
Ogni  giorno  poi   spazi   di   approfondimento   saranno   dedicati   alla
presentazione del progetto Exfilab, il nuovo spazio di social coworking  del
Consorzio Metropoli con l’intento di  promuovere  attività  e  sinergie  tra
giovani lavoratori ed esperti nel settore socio-culturale.
*

[Questo il programma della manifestazione](/images/Summerfest2015-10-13.gif)
