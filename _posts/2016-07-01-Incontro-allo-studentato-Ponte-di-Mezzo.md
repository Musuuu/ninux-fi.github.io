---
layout: post
title: Incontro con gli studenti nello stabile occupato di Via Ponte di Mezzo
category: presentazioni, sociale
author: salvatore
---

Un gruppo di studenti trovandosi di punto in bianco senza un alloggio per le modificate condizioni
di calcolo dello isee, hanno occupato uno stabile, nuovo e mai utilizzato, di proprietà della ASL di Firenze 
in Via Ponte di Mezzo.
E' qui che gli studenti senza alloggio studiano, vivono e organizzano anche delle attività
sociali e ludiche.
Tra le attività previste in questo periodo c'era anche l'incontro con noi del gruppo
Ninux. Questo era  un evento molto atteso sia per la natura comunitaria del 
progetto Ninux che per la  possibilità che Ninux  può offrire di una connessione  a Internet.
Io e Leandro siamo arrivati con molto anticipo ma l'accoglienza cordiale e simpatica
 degli studenti ha reso l'attesa piacevole. Dopo una visita nei vari locali dello stabile
adeguati alle necessità di una comunità di studenti ci siamo recati sul tetto, luogo per noi 
di Ninux molto attrante, per verificare le condizioni di copertura per una eventuale collegamento ad un nodo esistente.

![Vista dal Tetto](/images/tettopontedimezzo.jpg "Vista dal Tetto")

Abbiamo visto che il Nodo Firenze::Lippi è piuttosto vicino ma coperto dal Palazzo della Banca Toscana.
Abbiamo ritenuto però di eseguire comunque una prova con una antenna piazzata su
un palo molto più alto (almeno 6 m)  di quello esistente (Hai visto mai ...). 
Siamo in contatto con Antonio per procedere in questa attività.
Più tardi ci è stata offerta una cena a base di verdure fresche, piatti estivi e 
bibite ghiacciate.
Abbiamo parlato dei normali problemi di convivenza e di precariato che gli studenti si troveranno ad affrontare
 in un periodo di vacanza quale sarà quello di Agosto. 
Quindi sazi e soddisfatti e molto più confidenti e amici di quando siamo arrivati, ci siamo radunati in sala studio,
attrezzata con proiettore e seggiole per tutti e trenta gli studenti presenti nello stabile, per raccontare la nostra esperienza comunitaria e cosa vogliamo che Ninux sia per Firenze.

![L'incontro](/images/incontrostudentato.jpg "L'incontro")

L'interesse al solito "pippone Ninux" è stato alto e partecipato non solo a causa della immediata 
necessità di avere una connessione  efficace a Internet, ma anche per le opportunità di condivisione e 
relazione tra soggetti comunitari che Ninux può promuovere e supportare.
La prospettiva di avere una base comune da dove attingere per motivi di studio o di svago: documentazione e pubblicazioni condivise ma anche musica e film, ha stimolato queste giovani menti.

![I giovani](/images/incontrostudentato2.jpg "I giovani")

Ci siamo lasciati scanbiandoci i rispettivi riferimenti per ultertiori incontri ma ciò che veramente mi ha colpito è stato che
un ragazzo mi ha rincorso dicendomi: "......ti chiamerò uno di questi giorni perchè mi interessa parecchio la cosa della 
condivisione". Beh ! più promettente di così ..............  





