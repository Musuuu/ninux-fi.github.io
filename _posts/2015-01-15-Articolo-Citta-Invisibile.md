---
layout: post
title: Pubblicato il nostro articolo sul numero 12 della rivista La città invisibile
category: RassegnaStampa
author: noccio
---

La rivista on line
[La città invisibile](http://www.perunaltracitta.org) ha pubblicato un
[nostro articolo](http://www.perunaltracitta.org/2015/01/13/ninux-una-rete-wireless-comunitaria-per-le-nostre-citta/)
di presentazione della nostra rete.

Questo il testo:

> Ninux, una rete wireless comunitaria per le nostre città

> Presentazione

> Le reti che usiamo per comunicare e che vengono chiamate tutte
> insieme "internet" non sono di nostra proprietà. L'aspetto esteriore
> di democraticità delle reti è un'illusione che svanisce non appena
> si studia anche superficialmente come sono realizzate tecnicamente a
> partire dalla connessione casalinga o mobile che usiamo per
> connettersi.

> I recenti casi tanto pubblicizzati degli oscuramenti in Turchia e in
> alcuni paesi arabi tendono a farci dimenticare che anche in Europa e
> in Italia in particolare è facile censurare, sia da un punto di
> vista tecnico ma anche legale, quello che possiamo fare, leggere e
> guardare nel nostro privato.

> Questo può avvenire perché la proprietà dei mezzi di connessione che
> usiamo continuamente finisce sempre e comunque all'apparecchio (il
> "modem", il cellulare) che teniamo in casa o in mano ma spesso anche
> nella nostra casa non siamo liberi di fare quel che ci pare perché i
> provider impongono limiti anche oltre l'apparecchio.

> Questo succede perché gli utenti, noi tutti, non siamo in alcun modo
> partecipi delle decisioni che realizzano la rete che usiamo. Da
> quando poi lo Stato si è sbarazzato del controllo delle compagnie
> telefoniche lasciando il controllo a fantomatici "Garanti", le
> decisioni e le pratiche di queste compagnie rispettano necessità che
> sono tutt'altro rispetto alle nostre.

> In particolare esiste la questione decisiva della "net neutrality"
> della quale si sta parlando molto a livelli però assolutamente
> estranei al dibattito pubblico. Un altro esempio più dibattuto e
> conosciuto è il "digital divide".

> Le reti comunitarie nascono proprio dall'esigenza di riappropriarsi
> degli strumenti che usiamo di modo che le pratiche di gestione siano
> frutto di decisioni il più possibile condivise dalla comunità di
> persone che usano in concreto questi strumenti: la rete che torna ad
> essere un bene comune da utilizzare a proprio vantaggio e non uno
> strumento di guadagno e di potere in mano a pochissimi.

> Ninux è una realizzazione di quest'idea che già funziona in Italia a
> Roma e in altri paesi europei come in Grecia, Germania e
> Catalogna. Da alcuni mesi anche a Firenze esiste una piccola rete
> che copre tutta la città.

> Come viene realizzata una rete comunitaria

> In pratica quello che viene realizzato è un collegamento fra
> abitazioni (ma anche sedi di associazioni o che altro) di modo che
> le risorse informatiche (computer, hard disk, connessioni,
> contenuti) possano essere condivise. In teoria questo collegamento
> potrebbe essere realizzato con molti mezzi ma in pratica il
> collegamento wireless, il comune wifi, risulta in assoluto il più
> conveniente come costi e facilità di realizzazione.

> La rete Ninux, come tutte le altre esperienze di questo tipo, si
> basa su collegamenti wifi in grado di coprire distanze da qualche
> centinaio di metri fino a qualche chilometro. Questo consente di
> distribuire traffico di dati in ambito cittadino con facilità e a
> basso costo.

> L'elemento fondamentale di base della rete è il “Nodo” costituto da
> un apparato (l'"antenna"), in genere piazzata sul tetto di casa, e
> da un piccolo router del tipo che usiamo per allacciarci ad internet
> che regola il traffico del nodo. Usando questi due apparati si
> realizza il collegamento fra le reti casalinghe dei due e per
> estensione fra tutti i nodi che realizzano la rete. Il nodo
> appartiene al singolo che ne è anche il gestore di modo che la
> proprietà della rete è quanto più possibile decentralizzata e non
> siano possibili posizioni predominanti.

> A questa rete chiunque può liberamente collegarsi nel rispetto di
> alcune norme che stabiliscono la possibilità per tutti gli aderenti
> di usare liberamente tutti i nodi della rete per far passare il
> proprio traffico e il divieto di modificare in qualsiasi modo il
> traffico in transito. Queste norme fanno sì che la sia rete libera
> da censure e controlli.

> Sulla base di questi principi a Firenze è nata da poco più di un
> anno l'esperienza di Ninux Firenze, che si estende su tutta la città
> e che è composta da una ventina di nodi. Anche in altre città sono
> state realizzate reti di questo tipo, Reggio Calabria, Pisa: Ninux
> Roma però è la più importante perché conta più di 250 nodi
> sviluppati in dieci anni di attività, cosa che l'ha rende di fatto
> l'esperienza guida per tutta Italia.

> All'interno della rete ognuno può scambiare file, documenti, musica
> e voce ma anche e soprattutto fornire servizi agli altri: a Firenze
> già sono in funzione un servizio meteo, un sito dove poter sfogliare
> documenti e cataloghi, uno strumento di diagnosi della rete ed è in
> fase sperimentale un servizio di comunicazione Voip e sta per essere
> attivato un servizio di streaming attraverso il quale ogni nodo può
> diffondere sulla rete contenuti audio e video.

> Gli strumenti per realizzare ed usufruire di questi servizi sono
> quelli che comunemente usiamo nell'"internet": questo fa delle reti
> wireless comunitarie anche di spazi liberi per sperimentare ed
> imparare e condividendo saperi in un altro aspetto importante della
> comunità che provvede al sostentamento tecnico della rete.

> L'obiettivo è quello di realizzare una rete capillare e diffusa in
> tutta la città in modo che in ogni punto di essa ci possa essere un
> nodo raggiungibile a cui collegarsi. Questo sarà possibile solo
> attraverso contributi tecnici e contributi di contenuti e servizi
> che provengono dai componenti la comunità Ninux: se ho un bisogno,
> cerco nella comunità qualcuno in grado di collaborare con me alla
> soddisfazione di quel bisogno.

> Altre esperienze

> Reti wireless comunitarie molto importanti sono AWNW la rete di
> Atene che conta migliaia di nodi, Guifi la rete della Catalogna che
> conta decine di migliaia di nodi e la rete Freifunk diffusa in tutta
> la Germania.

> Contatti

> Il sito web di Ninux Firenze http://firenze.ninux.org

Ringraziamo la redazione della rivista e auspichiamo che questo
articolo sia il primo di una collaborazione
