---
layout: post
title: Resoconto della riunione del 1° febbraio 2016
category: riunioni, resoconti
author: leonardo
---

C'erano diverse persone, tre del comitato mamme no inceneritore e 6
ninuxari ed abbiamo fatto due cose:

- abbiamo discusso del progetto mamme no inceneritore, il cui scopo è
  quello di costruire una rete di sensori di PM10/PM2.5 nella zona
  della piana, per monitorare l'inquinamento ambientale dovuto a
  diverse fonti (macchine, fabbriche, aeroporto ecc...).

  Il comitato è molto attivo ed ha il supporto di persone molto
  preparate per mettere in piedi un sistema di monitoraggio
  complementare a quello di ARPAT, che in quella zona è molto
  carente.

  Marco ci ha fatto vedere alcuni sensori su cui stanno lavorando e
  potremmo collaborare mettendone alcuni sui nostri nodi.

  Il discorso è lungo, ci sono diverse variabili (prezzo,
  posizione, taratura...) ma ci è parsa un'idea molto bella, sia per
  loro, che possono mettere i sensori nei nostri nodi, sia per noi che
  possiamo mettere qualche nodo in più per collegare i loro
  sensori. Una volta fatto si dovrà trovare il modo di raccogliere
  questi dati e visualizzarli in modo facile.

  Tutti i dati, il codice, e l'hardware saranno open-data/source.

  Siamo rimasti che entro qualche settimana loro intendono fare dei test
  su alcuni modelli di sensori che hanno già comprato, cominceranno a
  lavorare col fablab per progettare un case da esterni ed a quel
  punto noi cominceremo a montarli nei nodi esistenti, in modo da
  cominciare a debuggare tutte le problematiche di installazione "in
  produzione".

  Ci dobbiamo aggiornare entro qualche settimana.

- Siamo saliti sul tetto e abbiamo tolto le due radio fritte (che ora
  sono nell'armadio) e orientato meglio le due radio funzionanti,
  una verso baldarn (che in realtà già andava bene) e una verso
  masaccio (che invece puntava a sud...).

  Il miglioramento è stato sensibile.

  Dobbiamo sempre risolvere il problema della VPN su tank che
  risucchia traffico anche quando ETX non è così male. E questo direi
  che è il punto della prossima riunione.
