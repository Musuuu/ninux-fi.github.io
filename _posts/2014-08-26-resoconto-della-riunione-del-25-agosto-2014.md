---
layout: post
title: !binary |-
  UmVzb2NvbnRvIGRlbGxhIHJpdW5pb25lIGRlbCAyNSBhZ29zdG8gMjAxNA==
created: 1409041004
---
Riunione densa ieri, un buon ritorno dalla sospensione della vita civile!

Innanzitutto abbiamo salutato due nuovi interessati, Alberto e Luigi: con Alberto abbiamo anche fissato per un primo sopralluogo a casa sua per sabato 30 agosto alle 11:00. Benvenuti!

<strong>Servizi da mettere su nella nostra rete</strong>

<ul>
<li> la prima cosa da affrontare è l'installazione di un servizio di ldap quanto più possibile distribuito e distribuibile perché questo poi ci servirà come struttura per altri servizi. Proverò a prendere contatto con una persona che ci è "vicina" come interessi e che segue (o per lo meno seguiva) ldap per professione che ci venga a darci una prima guida per capire come cominciare: vi farò sapere.
</lI>
<li> server jabber. Alessio ha registrato il dominio nnx.im che vorrebbe usare per un nostro servizio di jabber interno ma che sia raggiungibile anche dall'esterno usufruendo degli ip pubblici che ci hanno dato da Roma.
</li>
</ul>
<strong>Ristrutturazione del sito web</strong>

Attualmente il nostro sito è continuamente sotto attacco il che mette molto sotto sforzo il server, attacco che viene portato usando il cms (drupal). Inoltre abbiamo valutato che non è nelle nostre necessità avere un sito dinamico e quindi abbiamo pensato di passare ad un sito statico così da poter togliere il cms e limitare le possibilità di attacco al solo server web (che in ogni caso c'è tuttora) e facilitare la replicabilità e il backup della nostra documentazione.

L'idea che abbiamo pensato sarebbe quella di usare generatori di html statico a partire da file di testo più <em>semplici</em> possibile come ad esempio jekyll (http://jekyllrb.com/). Abbiamo necessità però di trovare qualcuno che abbia le competenze di html (non solo codice ma soprattutto grafiche) per creare i template da usare per le pagine create.

<strong>Pubblicizzazione dei servizi attualmente disponibili</strong>

Salvatore ha inviato in lista una bozza di elenco di servizi, bozza che però è passata sotto silenzio. Dobbiamo trovare un verso per rendere più pubblico questo elenco.
