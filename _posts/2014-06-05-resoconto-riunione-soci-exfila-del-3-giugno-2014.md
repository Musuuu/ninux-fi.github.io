---
layout: post
title: !binary |-
  UmVzb2NvbnRvIHJpdW5pb25lIHNvY2kgZXhmaWxhIGRlbCAzIGdpdWdubyAy
  MDE0
created: 1402000642
---
Resoconto della riunione dei soci dell'exfila alla quale siamo stati invitati dal coordinamento nonostante Ninux Firenze non sia un'associazione regolarmente registrata.

Erano presenti l'Arci cittadina, il CAM, GiocoZona e Medu, oltre a Salvatore, Alessio ed io e due rappresentanti del gruppo di gestione.

L'ordine del giorno prevedeva la presentazione del bilancio consuntivo del 2013 e quello previsto per il il 2014 ed inoltre la questione del rinnovo della convenzione con l'amministrazione comunale.

<em>Bilancio 2013</em>
C'è una sostanziale continuità con lo scorso anno, che vede la struttura economicamente in rimessa e dipendente di conseguenza dal contributo dell'Arci provinciale.

Durante la stagione appena passata non sono state fatte molte iniziative musicali serali per il problema della convenzione da rinnovare e di conseguenza il numero di tesserati è calato drasticamente. Nonostante questo però la struttura è rimasta molto frequentata durante tutti i giorni della settimana dalle molte iniziative non di spettacolo che sono state condotte.

Per il bilancio per l'anno in corso non sono previsti cambiamenti sostanziali.

C'è il problema del bar che non riesce a diventare un luogo pubblico con le modalità dei normali circoli Arci, probabilmente per la distanza dalle zone abitate e per il fatto di essere nato molto dopo la costruzione della zona circostante. Di conseguenza finanziariamente è sempre in rimessa e quindi si è pensato e si è già fatto, ad esempio con il CAM, di farlo gestire direttamente dai gruppi presenti in modo volontario.

<em>Rinnovo convenzione</em>

Alla convenzione precedente hanno partecipato l'Arci e un consorzio di associazioni denominato Metropoli che gestiscono le altre realtà presenti nell'edificio come l'asilo del piano terreno.

La convenzione è già scaduta ed è già stata prorogata una volta e quindi non è più possibile rinnovarla ulteriormente. La scadenza è per il 31 luglio 2014.

Attualmente tutte le spese di gestione dello stabile sono coperte dalla convenzione mentre molto probabilmente nel prossimo bando saranno previste partecipazioni ad alcune spese come ad esempio il riscaldamento; in compenso probabilmente saranno resi disponibili anche gli spazi del secondo piano attualmente inutilizzati e probabilmente avrà una durata maggiore.

Appena il gruppo di gestione avrà maggiori informazioni sulle modalità del nuovo bando verrà indetta una nuova riunione per esaminare le richieste.

Personalmente, ma sento di poter parlare a nome di tutto il gruppo Ninux Firenze, ho assicurato che il nostro gruppo si
trova proprio bene in questa sistemazione.
